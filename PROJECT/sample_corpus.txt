Led Zeppelin (Лед Зеппелін, походить од анґл. "Lead Zeppelin" — «оловяна воздухолодь») — брітаньска рокова ґрупа што ся тримле за єдну зо закладателїв гард-року.
Уж 30 років по роспадї з причіны смерти бубеника Джона Бонама у 1980, ся Led Zeppelin дость высоко оцїнюють за умелецькы досягнутя, комерчный успіх і шырокый вплив. Ґрупа продала понад 300 міліонів албумів на світї, в тім чіслї 111.5 міліонів у США, вшыткы їх штудіёвы албумы, што не были компілаціями, были в Top 10 журналу Billboard (США) . Led Zeppelin суть першым у списку 100 найвызначнїшых гард-роковых капел од VH1.
Історія.
По послїднїм розпадї ґрупы «The Yardbirds» 7 юла 1968 року ґітаріста Джіммі Пейдж мусив зробити нове зложіня ґрупы. На тот час ся з Пейджом споёвала репутація жаданого ґітарісту. Він уж грав як штудіовый музикант у такых ґрупах, як The Who, The Kinks, Donovan і богато іншых. Другым до нового зложіня быв закликаный бас-ґітариста Джон Пол Джонс (Пейдж ся з ним познакомив в апрілю 1968 року в часї роботы у Donovan). В літї 1968 року Джіммі іде до Бірмінґема, послухати, а, може, і запросити, молодого вокалісту Роберта Планта, якый тогды співав у властній ґрупі Band Of Joy. Плант одразу погодився і теперь про тріо быв потрібный бубеник. Плант порекомендовав свого камарата із Band Of Joy — молодого Джона Бонама.
У септембрї 1968 року четвірка провела свої першы репетіції у Лондоні. Тогды ся іщі ґрупа называла «The New Yardbirds». Свою назву Led Zeppelin обтримав з легкой рукы Джона Ентвілсла із The Who (іншы твердять, же то быв бубеник той ґрупы Кіт Мун). Якось він пожартовав, же новый проєкт Пейджа «полетить, як «"оловяна воздухолодь"» Джіммі не довго думав і змінив назву на «Led Zeppelin». Літеру «а» одстранили по радї менеджера ґрупы — Пітера Ґранта — кідь, по його словах, «тоты тупы американці прочитають назву ґрупы як Лід Зеппелін».
Led Zeppelin I.
Робота над дебютним албумом ся зачала в осени 1968 року у лондоньскім штудію "Olimpic Studios". Ґрупа скомпоновала пару піснєй у The Yardbirds: «Dazed and Confused» і «How Many More Times». «Babe, I'm Gonna Leave You» за пропозіціов Роберта Планта запожычали у Джоан Баез. Тото породило масу пліток про плаґіат Пейджа, але Джіммі быв єдным з авторів тых пісень. Одколи ся ґрупа розпала, то він мав повне право включати тоты композиції до свого репертоару. Окрем тотых пісень были записаны іщі 6 композіції, якы были написаны під час запису. Албум назвали просто — Led Zeppelin. Він вышов 17 януара 1969 року у США а 28 марца 1969 у Великобританії.

Scheme:
Scheme є мултіпарадіґматічный проґрамовачій язык. Фунціонална парадіґма належыть міджі такзваны декларатівны парадіґмата. Scheme є єден з двох головный діалектів функціоналного проґрамовачого языка Lisp. Язык предложыли Гай Луіс Стіл (Guy Lewis Steele) і Жералд Джей Сусман (Gerald Jay Sussman) і ёго першый попис быв списаный в роцї 1975. Scheme быв представленый академічному світу через серію статей, нынї знамых як Сусмановы і Стіловы Ламбда Папіря. Язык Scheme дефінують два штандарты: офіціалный IEEE штандарт і штандарт званый Revisedn Report on the Algorithmic Language Scheme, скорочено RnRS, де n є чісло ревізії. Сучасный штандарт є R5RS, і R6RS ся вывивать.
Опроти Lisp-у ся Scheme снажыть о мінімалізм - додати што найменше чісло основных функцій, на котрых суть пак в книжніцях поставлены зложытїшы конштрукції. Вдяка тому має дотеперь послїдня референція языка лем 50 сторінок.
Scheme быв першым діалектом Lisp-у, котрый понукав вольбу міджі лексікалным або дінамічным россягом платности переменной. Тыж быв першым языком, котрый підпоровав „first-class continuation“.
Тот язык є в праксі хоснованый рідше, хоснує ся передовшыктым в школах про учіня проґрамованя алґорітмів. Найзнамішов імплементаціов є ґрафічный едітор GIMP, котрого додатковы засувный модулы і скріпты суть писаны в діалектї языка Scheme.
Указаня коду.
Традічный проґрам hello world вызерать в языку Scheme наприклад так:
Не першім рядку дефініції процедуры "hello", котра выпише текст „Агой світе!“ і одрядкує. На четвертім рядку є пак тота процедура кликана.
Команд define служыть тыж про дефініцію переменных:
Наслїдній приклад указує дефініцію функції, котра вырахує факторіал зазначеного чісла:
Писаня конштрукції "lambda" мож быти довготырваюче, і зато Scheme нукать скороченя:
Функція ся дасть потім закликати:
На выступі бы сьме дістали чісло 24. Выше зазначеный приклад указу/ пару інтересных конштрукцій. Єднак є ясне, же в языку Scheme ся хоснує префіксовый запис:
Другов інтереснов річов є подмінка "if". Тота має способ "(if (výraz) true false)", де ветва "true" ся проведе, кідь є выраз правдивый (кідь не є посудженый як "#f"), ветва "false" в припадї, же є выраз неправдивый ("#f"; еквівалентне части "else" в іншых языках).
Третёв інтереснов річов є рекурзівне кликаня себе самого на пятім рядку дефініції функції. Функція про рахованя факторіалу ся дасть переписати:
В такім припадї будуть вшыткы рекурзівны кликаня концово рекурзівны. Дочасны параметры не суть укладаны на засобник, але суть передаваны як арґументы рекурзівной функції і інтерпрет може зашмарити обсяг засобника і знову закликати функцію. То значіть же рахованя функції ся дїє в конштантім простору памятї. Штандарт языка Scheme R5RS, точно дефінує, коли дійде ку консовому кликаню. В прикладі коду є тыж хоснована конштрукція „пописаный лїт“, котра ся хоснує про створїня рекурзії в тїли функції без того, жебы сьме імпліцітно дефіновали функцію в ґлобалнім средстві.

The Beatles:
The Beatles («Бітлз») была анґліцька рокенролова банда з Ліверпулу. Єй членами были Джон Леннон (спів, ґітара), Пол Меккартні (спів, басова ґітара), Джордж Гаррісон (солова ґітара, спів) і Рінґо Старр (бубны и спів). Належыть міджі комерчно найуспішнїшы і крітіками найузнаванїшы ґрупы в історії популарной музикы. Музика Бітлз є доднесь грана і облюблена по цїлім світї. Кідь реномованый часопис Роллінґ Стоун в роцї 2003 зоставив рейтінґ найлїпшых албумів в історії популарной музикы, Бітлз ся дістали до першой десяткы цїлком штири раз (враховано 1. місця за Сґт. Пеппер'с Лонлі Гартс Клаб Бенд).

Єрусалим:
Єрусалим (гебрейскы: "יְרוּשָׁלַיִם") є што до розлогы і чісла жытелїв, найвекшым містом Ізраіля, де на теріторії о розлозї 125,1 км2 жыє цілком 769 400 жытелїв. Ізраїль тримле Єрусалим за своє головне місто, векшына штатів але як головне місто признавать Тел Авів-Яффа. Єрусалим ся находить в Юдскых горах на граніцї басейну Середоземного і Мертвого моря на окраю Юдской пустынї. Сучасный Єрусалим ся розростать далеко за граніцями Старого Міста.

Ібн Батута:
Абу Абдаллаг Ібн Батута (1304—1368 або 1369) — быв найвызначнїшым арабскым вандровником і картоґрафом середовіка. Походив з Марока, штудовав ісламскы наукы і право.

Ібн Халдун:
Ібн Халдун (27. мая 1332, Туніс — 17. марца 1406, Кагіра) — быв арабскый вченый і сполоченьскый дїятель. Сам себе тримав за історіка, але шырька ёго інтересів і ёго іновації на полю наукы уможнюють го признати ай за філозофа історії (твердив, же екзістують даякы прінціпы, котры суть дослїджовательны тай з котрыма ся історія керує), за соціолоґа (як єден з першых пропоновав становлїня наукы о громадї на науковій основі), за філозофа (крітізовав традічну арабску філозофію, шпеціално єй новоплатоньскы елементы), муслімского теолоґа, історіка і теоретіка наукы ітд.

Іван Міклош:
Іван Міклош (* 2. юна 1960, Свідник) є словеньскый економ і політік русиньского походжіня, котрый од року 2010 до року 2012 занимал функцію міністра фінанцій і підпредседу влады в кабінетї Іветы Радічовой, тоты уряды уже выконовав в роках 2002-2006, в часї 1991-1992 быв міністер пріватізації.
Женатый і має двох дїти.

Ідеолоґія:
Ідеолоґія є выбрушена сістема суджінь, одношінь, значінь і ідей з аполоґетічнов або офензівнов функціов основанов на формулованю політічных, світоглядовых ці подобных інтересів даякой ґрупы. В політічній і сполоченьскій праксї ся ідеолоґія владнучой ґрупы проявує наприклад у формі філозофії, права ці сокашів, обще ся через свою субєктівіту снажыть о формулацію комплексного выкладу сполочности і чоловіка як такого.

Ідіом:
Ідіом (од ґрецького "ιδίωμα" — «особливость», «своєрідность») — общій термін, уведженый у лінґвістіцї XX. стороча для позначіня різных форм єствованя языків: наріч, діалектів, говорів, бісїд, варіацій літературного языка. Застосовують го абы підкреслити закономірно споєны властности такых языковых форм, або в припадї, коли їх класіфікація, як окремого языка ці діалекту є проблемова або діскутабілна.
Референції.